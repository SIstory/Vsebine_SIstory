<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Uvod</title><meta name="author" content="Mojca Šorn in Ana Cvek"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="vsebine_SIstory-head-4">Uvod</span></h1><div class="chapter" id="ch01"><p style="text-align:justify" id="vsebine_SIstory-p-5">Portal Zgodovina Slovenije – SIstory, ki je nastal in se razvija v okviru dejavnosti <a class="link_ref" href="https://www.sistory.si/publikacije/?menuBottom=2">raziskovalne infrastrukture Slovenskega zgodovinopisja</a> na Inštitutu za novejšo zgodovino, je spletni sistem o slovenskem zgodovinopisju in za slovensko zgodovinopisje. Poleg dostopnih historičnih vsebin, relevantnih za proučevanje slovenske zgodovine, omogoča ustvarjanje raziskovalnih podatkov in njihovo uporabo v raziskovalnem okolju.</p><p style="text-align:justify" id="vsebine_SIstory-p-6">Portal omogoča hiter in enostaven dostop do prosto in odprto dostopnega verificiranega digitaliziranega in digitalnega gradiva, opremljenega z licencami <a class="link_ref" href="https://creativecommons.org/">Creative Commons</a>. Uporabnik lahko do gradiva dostopa prek:</p><ul id="vsebine_SIstory-list-1"><li style="text-align:justify" id="d45e332">navigacije (menijskega sistema) in</li><li style="text-align:justify" id="d45e334">iskalnikov (osnovnega in naprednega).</li></ul><p style="text-align:justify" id="vsebine_SIstory-p-7">Informacijski strokovnjaki lahko do metapodatkov o gradivu s portala SIstory dostopajo:</p><ul id="vsebine_SIstory-list-2"><li style="text-align:justify" id="d45e339">prek <a class="link_ref" href="http://www.sistory.si/restconsole.html">aplikacijskega programskega vmesnika (API)</a> oziroma direktno prek <a class="link_ref" href="http://www.sistory.si/oairest.php?verb=GetRecord&amp;metadataPrefix=oai_dc&amp;identifier=SISTORY:ID:1">RestApi</a>;</li><li style="text-align:justify" id="d45e347">prek <a class="link_ref" href="http://www.sistory.si/oai.php?verb=ListRecords&amp;metadataPrefix=oai_dc">protokola za zajemanje metapodatkov</a>;</li><li style="text-align:justify" id="d45e352">kot RDF na metapodatkovni strani digitalnih objektov.</li></ul><p style="text-align:justify" id="vsebine_SIstory-p-8">Avtorici v nadaljevanju predstaviva vsebine, predvsem publikacije, objavljene na portalu SIstory, posvečava pa se tudi njihovi postavitvi v spletnem okolju. Monografijo sva zasnovali dvonivojsko – primarni nivo predstavlja kronološki prikaz, sekundarni pa tematizacija gradiv –, saj meniva, da tovrstna obravnava zagotavlja najbolj optimalen pregled nad opravljenim delom sodelavk in sodelavcev infrastrukturnega programa. </p><div class="figure" id="vsebine_SIstory-figure-1"><img src="media/image1.png" alt="Letak, 2008" class="inline"/><div class="caption">Letak, 2008</div></div></div></div></body></html>