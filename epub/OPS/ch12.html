<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Leto 2018</title><meta name="author" content="Mojca Šorn in Ana Cvek"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="vsebine_SIstory-head-22">Leto 2018</span></h1><div class="chapter" id="ch12"><p style="text-align:justify" id="vsebine_SIstory-p-63">V letu 2018 smo digitalizirali in na SIstory objavili 75.775 strani gradiv s področja slovenskega zgodovinopisja, objavili pa smo tudi 79 ur posnetkov oziroma 165 avi.dat pomembnejših domačih in mednarodnih znanstvenih dogodkov. Inventariziranih je bilo 2.582 enot oziroma standardiziranih okrog 25.000 vpisov. Najbolj smo popolnili sklope Literatura (Monografije in Serijske publikacije) in Viri (podsklop Tiskani viri).</p><ol class="ordered:I" type="I" id="vsebine_SIstory-list-66"><li style="text-align:justify" id="d45e1579">PODATKOVNE BAZE: <ol class="ordered:A" type="A"><li style="text-align:justify" id="d45e1582">Projekt Sejni zapisi izvršnih in zakonodajnih teles: <br/> <p style="text-align:justify" id="index-p-d45e1586">SloParl: posvetili smo se osnovni pretvorbi (metapodatki, struktura sej, govorov in odstavkov) sejnih zapisov državnega zbora (1996–2018) iz HTML v XML TEI in zabeležili 10.325 datotek, 966.500 govorov, 201,4 milijona besed in kodiranje 6518 novih in 9472 manjkajočih enot vsebine Poročevalca. </p></li><li style="text-align:justify" id="d45e1589">Popisi prebivalstva Slovenije 1830–1931: <ul><li style="text-align:justify" id="d45e1592">Digitalizirali smo 13.300 strani popisa prebivalstva Ljubljane 1935 in transkribirali podatke za 21.500 oseb (26 spremenljivk) iz popisa Ljubljane 1890 in podatke za 6.400 oseb (19 spremenljivk) iz popisa Ljubljane 1921.<ul><li style="text-align:justify" id="d45e1595">Smrtne žrtve med prebivalstvom na območju Republike Slovenije med drugo svetovno vojno in neposredno po njej: v bazo smo vnesli podatke za 161 oseb.</li></ul></li></ul></li><li style="text-align:justify" id="d45e1599">Vojaške žrtve prve svetovne vojne na Slovenskem:<ul><li style="text-align:justify" id="d45e1602">Označevali smo podatke za 66.442 oseb iz serijske publikacije Verlustliste v skladu s TEI ter jih pripravili za digitalno izdajo. </li><li style="text-align:justify" id="d45e1604">Uredili, pretvorili in v bazo smo uvozili podatke za 7571 oseb (s 24 spremenljivkami), ki so jih prispevali partnerji projekta.</li><li style="text-align:justify" id="d45e1606">V skupno bazo smo uvozili podatke za 27.093 oseb.</li></ul></li><li style="text-align:justify" id="d45e1609">Krajevni repertoriji: v format XML smo kodirali krajevni repertorij za Kranjsko 1880 in 1890 (16.743 krajevnih imen in 11.026 povezav). </li><li style="text-align:justify" id="d45e1611">Sejni zapisi izvršnih in zakonodajnih teles, Slovenija:<ul><li style="text-align:justify" id="d45e1614">Kodirali smo 6518 novih in 9472 manjkajočih enot vsebine Poročevalca.</li><li style="text-align:justify" id="d45e1616">Osnovna pretvorba (metapodatki, struktura sej, govorov in odstavkov) sejnih zapisov državnega zbora in delovnih teles (1996–2018) iz HTML v XML v skladu s Smernicami TEI je štela 10.325 datotek, 966.500 govorov, 201,4 milijona besed.</li><li style="text-align:justify" id="d45e1618">V sodelovanju z Državnim zborom Republike Slovenije smo nadgradili digitalne izdaje serijske publikacije Poročevalec na portalu SIstory in izdelali samostoječo spletno aplikacijo.</li><li style="text-align:justify" id="d45e1620">Kranjski deželni zbor 1861–1918:<ul><li style="text-align:justify" id="d45e1623">Sklop smo popolnjevali z digitaliziranimi objavami stenografskih zapisnikov zasedanj deželnega zbora (predmet projekta digitalizacije 2016–19).</li></ul></li></ul></li></ol></li></ol></div></div></body></html>