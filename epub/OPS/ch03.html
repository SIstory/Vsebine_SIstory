<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Leto 2009</title><meta name="author" content="Mojca Šorn in Ana Cvek"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="vsebine_SIstory-head-9">Leto 2009</span></h1><div class="chapter" id="ch03"><p style="text-align:justify" id="vsebine_SIstory-p-23">Že v letu 2009 je neformalni svet portala SIstory vključeval predstavnike številnih slovenskih ustanov in uredništev, ki se neposredno ali posredno ukvarjajo z zgodovino oziroma s poukom zgodovine; z večino od njih sodelujemo še danes: Znanstvenoraziskovalni center Slovenske akademije znanosti in umetnosti, Filozofska fakulteta Univerze v Ljubljani, Muzej novejše zgodovine Slovenije, Tehniški muzej Slovenije, Slovenski šolski muzej, Muzej novejše zgodovine Celje, Arhiv Republike Slovenije, Zgodovinski arhiv Ljubljana, Osrednja knjižnica Celje, Zavod Republike Slovenije za šolstvo, uredništva znanstvenih in strokovnih publikacij, društva itn. </p><p style="text-align:justify" id="vsebine_SIstory-p-24">Rezultat širšega sodelovanja v letu 2009 je bila digitalizacija več kot 73.000 strani gradiv za sklope Viri, Literatura ter Zgodovina in šola. Skenirano gradivo smo pretvorili v obliko PDF, zaščito vseh PDF-jev, ki so objavljeni na portalu SIstory, pa smo prilagodili slepim in slabovidnim. Izdelana so bila tudi interaktivna kazala, na novo je bila postavljena spletna stran za izvlečke iz dokumentov PDF po novem pravilniku XML<span id="ftn9_return"><a class="notelink" title="What is XML? – Extensible Markup Language (XML) Explained – AWS, https://aws.amazon.com/what-is/xml/, pridobljeno 19. 7. 2023." href="#ftn9"><sup>9</sup></a></span>. Za vsa gradiva (datoteke PDF), naložena na strežnik, je bila izvedena indeksacija. Zaradi nenehnega dodajanja novih rubrik pa je bila izpeljana konfiguracija iskalnika.</p><p style="text-align:justify" id="vsebine_SIstory-p-25">V letu 2009 smo v prvem sklopu Viri objavili zbirko Dokumenti ljudske revolucije v Sloveniji oziroma Dokumenti organov in organizacij NOG (1-10) ter komentirano objavo virov s spremno študijo Sejni zapisniki Narodne vlade Slovencev, Hrvatov in Srbov v Ljubljani in Deželnih vlad za Slovenijo 1918–1921, objavili smo zelo frekventen tiskani vir Krajevni leksikon Dravske banovine. Že obstoječo bazo uradnih listov smo dopolnili z novimi za obdobje 1918–1955. Vsi uradni listi so bili optimizirani, kar je uporabnikom omogočalo hitrejši dostop do želenih vsebin. </p><p style="text-align:justify" id="vsebine_SIstory-p-26">V letu 2009 je bila večkrat ažurirana baza podatkov o smrtnih žrtvah druge svetovne vojne in takoj po njej; dodanih je bilo več kot 8.400 oseb, skupaj je bilo objavljenih 24.778 oseb. </p><p style="text-align:justify" id="vsebine_SIstory-p-27">V sklopu Literatura smo serijskim publikacijam Prispevki za novejšo zgodovino in Zgodovinski časopis dodali še reviji Zgodovina za vse: Vse za zgodovino, ki jo izdaja Zgodovinsko društvo Celje, in Kronika: Časopis za slovensko krajevno zgodovino, ki jo izdaja Zveza zgodovinskih društev Slovenije, ter več monografij, mdr. delo prof. dr. <span class="teiperson" id="person-10"><span itemscope="" itemtype="http://schema.org/Person"><span itemprop="name">Petra Štiha</span></span><sup><a class="person" href="persons.html#pers-ŠtihPeter" title="Imensko kazalo: št. 10">[os.]</a></sup></span>, prof. dr. <span class="teiperson" id="person-11"><span itemscope="" itemtype="http://schema.org/Person"><span itemprop="name">Vaska Simonitija</span></span><sup><a class="person" href="persons.html#pers-SimonitiVasko" title="Imensko kazalo: št. 11">[os.]</a></sup></span> in prof. dr. <span class="teiperson" id="person-12"><span itemscope="" itemtype="http://schema.org/Person"><span itemprop="name">Petra Vodopivca</span></span><sup><a class="person" href="persons.html#pers-VodopivecPeter" title="Imensko kazalo: št. 12">[os.]</a></sup></span>: <span style="font-style:italic">Slovenska zgodovina: družba – politika – kultura</span>. Znanstvena analiza, ki je objavljena tudi v angleški verziji <span style="font-style:italic">A Slovene history: society – politics – culture</span>. Monografija podaja pregled zgodovine s Slovenci poseljenega ozemlja in slovenskega zgodovinskega razvoja od najstarejših obdobij do slovenske osamosvojitve in pridružitve Republike Slovenije Evropski uniji.</p><p style="text-align:justify" id="vsebine_SIstory-p-28">Zgolj kot zanimivost dodajava vpogled v mesečno dejavnost: aprila 2009 smo od zunanjega partnerja v projektu digitalizacije – Mikrografije prejeli tri devedeje; glede na dnevniške zapise smo digitalizirano gradivo nemudoma objavili na portalu SIstory:</p><div class="listhead">DVD 1, 3. april 2009:</div><ol id="vsebine_SIstory-list-5"><li style="text-align:justify" id="d45e558">Uradni listi 1948 (VIRI-TISKANI VIRI-URADNI LISTI.</li><li style="text-align:justify" id="d45e562">Zgodovinski atlas (ZGODOVINA IN ŠOLA-ŠOLSKI UČBENIKI.</li></ol><div class="listhead">DVD 2, 3. april 2009:</div><ol id="vsebine_SIstory-list-6"><li style="text-align:justify" id="d45e568">Zgodovina za vse (1994–2005) (LITERATURA-SERIJSKE PUBLIKACIJE-ZGODOVINA ZA VSE.</li><li style="text-align:justify" id="d45e572">Prispevki za novejšo zgodovino 2006 (LITERATURA-SERIJSKE PUBLIKACIJE-PRISPEVKI ZA NOVEJŠO ZGODOVINO.</li><li style="text-align:justify" id="d45e576">Arhivi (2000–2006) (LITERATURA-SERIJSKE PUBLIKACIJE – NOVA PODRUBRIKA Z IMENOM ARHIVI.</li></ol><div class="listhead">DVD 3, 15. april 2009:</div><ol id="vsebine_SIstory-list-7"><li style="text-align:justify" id="d45e582">1. Prispevki za novejšo zgodovino 2005, št. 1 in 2 (LITERATURA-SERIJSKE PUBLIKACIJE-PRISPEVKI ZA NOVEJŠO ZGODOVINO.</li></ol><p style="text-align:justify" id="vsebine_SIstory-p-29">Konec leta 2009 smo bili prepričani, da verificirane vsebine, ki so bile na portalu javno dostopne širši zainteresirani javnosti, izkazujejo preraščanje portala v osrednji informacijski center/servis o slovenski zgodovini in zgodovinopisju, ki s hitrim in enostavnim dostopom pomaga tako zgodovinarjem pri raziskovalnem delu kot tudi raziskovalcem drugih disciplin oziroma zainteresirani javnosti na nacionalnem in mednarodnem nivoju.<span id="ftn10_return"><a class="notelink" title="Mojca Šorn, Poročilo o delu, 18. 1. 2010. Dokumentacija INZ. Mojca Šorn, Letno poročilo o rezultatih infrastrukturnega programa (IP) v letu 2009, 24. …" href="#ftn10"><sup>10</sup></a></span></p></div><!--Notes in [div]--><div class="notes"><div class="noteHeading">Opombe</div><div class="note" id="ftn9"><p><a class="link_return" title="Pojdi nazaj k besedilu" href="#ftn9_return"><sup>9.</sup></a> <span class="noteBody"><span style="font-style:italic">What is XML? – Extensible Markup Language (XML) Explained – AWS</span>, <a class="link_ref" href="https://aws.amazon.com/what-is/xml/">https://aws.amazon.com/what-is/xml/</a>, pridobljeno 19. 7. 2023.</span></p></div><div class="note" id="ftn10"><p><a class="link_return" title="Pojdi nazaj k besedilu" href="#ftn10_return"><sup>10.</sup></a> <span class="noteBody"><span id="person-13" class="teiperson"><span itemscope="" itemtype="http://schema.org/Person"><span itemprop="name">Mojca Šorn</span></span><sup><a class="person" href="persons.html#pers-ŠornMojca" title="Imensko kazalo: št. 13">[os.]</a></sup></span>, Poročilo o delu, 18. 1. 2010. Dokumentacija INZ. <span id="person-14" class="teiperson"><span itemscope="" itemtype="http://schema.org/Person"><span itemprop="name">Mojca Šorn</span></span><sup><a class="person" href="persons.html#pers-ŠornMojca" title="Imensko kazalo: št. 14">[os.]</a></sup></span>, Letno poročilo o rezultatih infrastrukturnega programa (IP) v letu 2009, 24. 2. 2010. Dokumentacija INZ.</span></p></div></div></div></body></html>