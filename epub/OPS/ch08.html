<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Leto 2014</title><meta name="author" content="Mojca Šorn in Ana Cvek"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="vsebine_SIstory-head-18">Leto 2014</span></h1><div class="chapter" id="ch08"><p style="text-align:justify" id="vsebine_SIstory-p-52">V letu 2014 je bilo v matični ustanovi skeniranih 29.000 strani gradiv, predvsem za sklopa Literatura (Monografije) in Viri (Tiskani viri in Historični tisk), gradiva (PDF) za ažuriranje sklopa Literatura (Serijske publikacije) so bila pridobljena od urednikov. Zunanji ponudnik je digitaliziral nekaj manj kot 100.000 strani gradiv za sklop:</p><ol class="ordered:I" type="I" id="vsebine_SIstory-list-36"><li style="text-align:justify" id="d45e1151">VIRI:<ol class="ordered:A" type="A"><li style="text-align:justify" id="d45e1154">Arhivski viri (del popisa Ljubljane za leto 1921 in del fonda Matični urad Vrhnika). </li><li style="text-align:justify" id="d45e1156">Tiskani viri (Sejni zapisi Skupščine Socialistične Republike Slovenije 1963–1984) in</li><li style="text-align:justify" id="d45e1158">del stenografskih zapisov kranjskega deželnega zbora.</li></ol></li><li style="text-align:justify" id="d45e1161">VIDEO VSEBINE: v letu 2014 smo na portalu SIstory objavili posnetke pomembnejših domačih in mednarodnih znanstvenih simpozijev, okroglih miz in individualnih predavanj, ki še danes promovirajo delo raziskovalcev s področja zgodovinopisja. </li><li style="text-align:justify" id="d45e1163">VIRTUALNE RAZSTAVE: v sodelovanju z Zgodovinskim arhivom Ljubljana smo postavili virtualno razstavo Kuge, lahkote in vojske – reši nas, o Gospod! Kranjska v prvem letu velike vojne.</li><li style="text-align:justify" id="d45e1165">ELEKTRONSKA ZBIRKA PARLAMENTARIA: Oblikovali smo e-zbirko, namenjeno izdaji študij iz zgodovine parlamentarizma. Prva iz zbirke je bila narejena in objavljena monografija dr. <span id="person-30" class="teiperson"><span itemscope="" itemtype="http://schema.org/Person"><span itemprop="name">Jureta Gašpariča</span></span><sup><a class="person" href="persons.html#pers-GašparičJure" title="Imensko kazalo: št. 30">[os.]</a></sup></span> Slovenski parlament [Elektronski vir]: politično-zgodovinski pregled od začetka prvega do konca šestega mandata (1992–2014).</li><li style="text-align:justify" id="d45e1170">NOVI VSEBINSKI SKLOPI, OBLIKOVANI V LETU 2014:<ol class="ordered:A" type="A"><li style="text-align:justify" id="d45e1173">Slovenski okraji in občine med svetovnima vojnama: zbirka mikro študij o devetih okrajih in treh občinah oziroma o dogajanju v lokalnih administrativnih enotah.</li><li style="text-align:justify" id="d45e1175">Politično-strankarsko življenje na Slovenskem do osamosvojitve: nabor in digitalizacija političnih programov modernih slovenskih političnih strank, organizacij in društev v avstrijski dobi (1890–1918) ter v času obstoja Države Slovencev, Hrvatov in Srbov (29. 10.–1. 12. 1918). Na podlagi zbranih gradiv je omogočen neposredni vpogled v temeljna idejnopolitična, kulturna in socialnogospodarska vodila, ki so jih v slovenskem prostoru izoblikovali po nastopu ločenih političnih organizacij in jih nato razvijali do začetka jugoslovanskega obdobja leta 1918. Z objavo tega gradiva smo omogočili, da je dinamika slovenske politike ter idejnih in družbenih razmerij iz tega obdobja jasnejša in problemsko prepoznavnejša.</li></ol></li><li style="text-align:justify" id="d45e1178">PODATKOVNE BAZE:<ol class="ordered:A" type="A"><li style="text-align:justify" id="d45e1181">Bazo Smrtne žrtve med prebivalstvom na območju Republike Slovenije med drugo svetovno vojno in neposredno po njej smo dopolnjevali in korigirali podatke; na portalu smo objavili podatke za 46.338 novih oseb, skupno je bilo konec leta na seznamu, objavljenem na portalu SIstory, 99.823 oseb.</li><li style="text-align:justify" id="d45e1183">Popisi prebivalstva Slovenije 1830–1931:<br/> <p style="text-align:justify" id="index-p-d45e1187">V letu 2014 smo uvozili devet popisov občin okrajnega glavarstva Novo mesto iz leta 1869 (skupaj z 10.844 slikami in podatki za 10.580 oseb) in izdelali dokumente XML za uvoz zadnje tretjine popisa prebivalstva Ljubljane iz leta 1931 (14.330 slik JPG skupaj z osnovnimi podatki o hišah) in prve polovice popisa prebivalstva Ljubljane iz leta 1921 (12.840 slik JPG skupaj z osnovnimi podatki o hišah). Izvedli smo pretvorbo podatkov iz različnih virov v dokumente XML, primerne za uvoz podatkov, in uvoz 2977 publikacij občin Bela Cerkev, Črmošnjice, Dobrnič, Kočevske Poljane, Mirna, Prečna, Kandija, Trebnje in Velika Loka iz leta 1869 ter 1834 publikacij zadnje tretjine popisa prebivalstva Ljubljane iz leta 1931 in 1176 publikacij prve polovice popisa prebivalstva Ljubljane iz leta 1921. </p> <p style="text-align:justify" id="index-p-d45e1190">V letu 2014 smo vnesli podatke za 7100 oseb iz popisa občine Velika Loka, Mirna in Dobrnič iz leta 1869, dopolnjevali pa smo podatke iz konskripcijskih listov popisa prebivalstva Ljubljane po letu 1830, popisa prebivalstva Ljubljane iz let 1869 in 1931 ter popisa prebivalstva Kandije, Črmošnjic, Prečne in Trebnjega iz leta 1869. </p></li><li style="text-align:justify" id="d45e1193">Za Sejne zapiske Skupščine Socialistične republike Slovenije (1963–1984) smo uvozili 1589 publikacij PDF, pripravili pa smo tudi stile XSLT za izdelavo koledarjev HTML in na osnovi teh izdelali 390 koledarjev, ki omogočajo navigacijo po sejnih zapiskih glede na dan poteka seje in vrsto zbora. Člani infrastrukturnega programa smo izdelali tudi poskusne aplikacije za bodoči celotni korpus besedil sejnih zapiskov.<span id="ftn37_return"><a class="notelink" title="Mojca Šorn, Poročilo o delu, 22. 1. 2015. Dokumentacija INZ." href="#ftn37"><sup>37</sup></a></span></li></ol></li></ol><p style="text-align:justify" id="vsebine_SIstory-p-55">V letu 2014 smo za digitalizirana gradiva inventarizirali 10.000 enot oziroma ustvarili 150.000 standardiziranih vpisov.</p></div><!--Notes in [div]--><div class="notes"><div class="noteHeading">Opombe</div><div class="note" id="ftn37"><p><a class="link_return" title="Pojdi nazaj k besedilu" href="#ftn37_return"><sup>37.</sup></a> <span class="noteBody"><span id="person-31" class="teiperson"><span itemscope="" itemtype="http://schema.org/Person"><span itemprop="name">Mojca Šorn</span></span><sup><a class="person" href="persons.html#pers-ŠornMojca" title="Imensko kazalo: št. 31">[os.]</a></sup></span>, Poročilo o delu, 22. 1. 2015. Dokumentacija INZ.</span></p></div></div></div></body></html>