<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>O avtoricah</title><meta name="author" content="Mojca Šorn in Ana Cvek"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="vsebine_SIstory-head-32">O avtoricah</span></h1><div class="study" id="about_authors"><p style="text-align:justify" id="vsebine_SIstory-p-92"><span style="font-weight:bold"><span class="teiperson" id="person-85"><span itemscope="" itemtype="http://schema.org/Person"><span itemprop="name">Ana Cvek</span></span><sup><a class="person" href="persons.html#pers-CvekAna" title="Imensko kazalo: št. 85">[os.]</a></sup></span></span>, <span class="contentpasted0">magistrica </span>bibliotekarskih, informacijskih in založniških študij, je na Inštitutu za novejšo zgodovino zaposlena kot asistentka. Je članica Raziskovalne infrastrukture Slovenskega zgodovinopisja. Raziskovalno se ukvarja z informacijsko znanostjo in knjižničarstvom ter digitalno humanistiko, s poudarkom na uporabniški izkušnji in metapodatkovnih sistemih. Je avtorica magistrskega dela <span style="font-style:italic">Elementi uporabniške izkušnje v bibliografskih informacijskih sistemih</span> in soavtorica strokovne monografije <span style="font-style:italic">Izhodišča metapodatkovnih sistemov portala Zgodovina Slovenije – SIstory (2008–2016)</span>, sodeluje na različnih znanstvenih srečanjih ter objavlja svoje izsledke v domačih in mednarodnih publikacijah.</p><p style="text-align:justify" id="vsebine_SIstory-p-93"><span style="font-weight:bold"><span class="teiperson" id="person-86"><span itemscope="" itemtype="http://schema.org/Person"><span itemprop="name">Mojca Šorn</span></span><sup><a class="person" href="persons.html#pers-ŠornMojca" title="Imensko kazalo: št. 86">[os.]</a></sup></span></span>, doktorica zgodovinskih znanosti, je na Inštitutu za novejšo zgodovino zaposlena kot znanstvena sodelavka. Raziskovalno se ukvarja s proučevanjem slovenske socialne zgodovine v prvi polovici 20. stoletja in z zgodovino parlamentarizma. Je aktualna vodja programa Raziskovalna infrastruktura slovenskega zgodovinopisja in koordinatorka spletnega portala Zgodovina Slovenije – SIstory, (so)avtorica številnih znanstvenih in strokovnih publikacij, mdr. <span style="font-style:italic">Avtorske pravice na primeru portala Zgodovina Slovenije – SIstory</span> in <span style="font-style:italic">Izhodišča metapodatkovnih sistemov portala Zgodovina Slovenije – SIstory (2008–2016)</span>, ter člankov, (so)urednica več znanstvenih publikacij in urednica znanstvene Založbe Inštituta za novejšo zgodovino.</p></div></div></body></html>