<html xmlns="http://www.w3.org/1999/xhtml"><head><!--THIS FILE IS GENERATED FROM AN XML MASTER. DO NOT EDIT (2)--><title>Leto 2020</title><meta name="author" content="Mojca Šorn in Ana Cvek"/><meta name="generator" content="Text Encoding Initiative Consortium XSLT stylesheets"/><meta charset="utf-8"/><link href="stylesheet.css" rel="stylesheet" type="text/css"/></head><body id="TOP"><div class="teidiv"><h1 class="maintitle"><span class="head" id="vsebine_SIstory-head-24">Leto 2020</span></h1><div class="chapter" id="ch14"><p style="text-align:justify" id="vsebine_SIstory-p-66">Leta 2020 je delo infrastrukturne skupine upočasnil covid-19, kar je seveda razvidno predvsem iz kratke minutaže posnetih dogodkov (dve uri posnetkov oziroma tri avi.dat.). Na inštitutu smo digitalizirali 43.000 strani gradiv, ki smo jih objavili predvsem v sklopih Literatura (Monografije in Serijske publikacije) in Viri (podsklop Tiskani viri). V sodelovanju z Narodnim muzejem Slovenije nam je uspelo digitalizirati in na portal (Viri-Tiskani viri-Periodični tiskani viri) uvrstiti tudi Slovenski trgovski vestnik (1904–1910) in Rdeči prapor (1909–1920). Tudi v letu 2020 smo velik poudarek namenili objavi diplomskih del, magistrskih nalog in disertacij. V tem letu smo se bolj posvetili elektronskim publikacijam, TEI-kodirali smo šest elektronskih izdaj knjižne produkcije Založbe INZ, postavili smo tudi spletno razstavo Osamosvojitvena vojna Slovenije leta 1991 (avtor dr. Tomaž Teropšič).</p><p style="text-align:justify" id="vsebine_SIstory-p-67">V letu 2020 je bilo tako inventariziranih 2.754 enot in ustvarjenih okrog 30.000 standardiziranih vpisov.</p><ol class="ordered:I" type="I" id="vsebine_SIstory-list-77"><li style="text-align:justify" id="d45e1664">PODATKOVNE BAZE:<ol class="ordered:A" type="A"><li style="text-align:justify" id="d45e1667">Popisi prebivalstva Slovenije 1830–1931:<ul><li style="text-align:justify" id="d45e1670">Transkribirali smo podatke iz popisov Ljubljane:</li><li style="text-align:justify" id="d45e1672">1910: prepis za 23.281 oseb in </li><li style="text-align:justify" id="d45e1674">1921: prepis za 17.100 oseb.</li></ul></li><li style="text-align:justify" id="d45e1677">Smrtne žrtve med prebivalstvom na območju Republike Slovenije med drugo svetovno vojno in neposredno po njej: <br/>avgusta 2020 smo celotno bazo posodobili z dodanimi podatki za posamezne osebne liste žrtev.</li></ol></li></ol></div></div></body></html>